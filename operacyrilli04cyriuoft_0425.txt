xiv.7. IN S. JOANNEM. LIB. lx. 413

“ Πατε’ρα.” ἱτεόν οῦν ἄρα κατὰ τὴν τοῦ προκειμένου δύναμιν
ἀπὸ τῆς εἰκόνος ἐπὶ τὸ ἀρχέτυπον, καὶ ἀπὸ τοῦ χαρακτῆροςΟ
ἐπ’ ἐκεῖνον δὴ πάντως οῦ καὶ ε”στι χαρακτὴρ, καὶ οὐ, κατά
τινας τῶν ἑτεροδοξεῖν εἰωθότων, ἐπακτοῖς τισι καὶ τοῖς
5 ἔξωθεν ἀξιώμασι σχηματίζεσθαί φαμεν τὸν Υὶὸν πρὸς τὸν
Πατέρα οὐδὲ, καθάπερ τοῖς πλανωμένοις δοκεῖ, εἰκὼν εἶναι
λέγεται τοῦ Θεοῦ καὶ Πατρὸς, ὡς ἔχων αὐτοῦ τὴν δόξαν,
τὴν δύναμιν, τὴν σοφίαν, φύσεως γεμὴν ἑτέρας ὑπάρχων·
ταῦτα γὰρ ἐκείνων τὰ ληρήματα, καὶ ἡ κεκομψευμένη φλυ-
10 αρία, μᾶλλον δὲ δυσσέβεια, πρὸς ἀνατροπὴν ε’πινοηθεῖσα καὶ a 771 A·
καθαίρεσιν τῆς ὁμοουσιότητος τοῦ Υἱοῦ, κατά γε τὸν ἐν
αὐτοῖς ἀνόσιόν τε καὶ θεομάχον σκοπόν· ἀλλ’ ὡς Υἱὸς
ἀληθῶς, ἐκ τῆς τοῦ Θεοῦ καὶ Πατρὸς οὐσίας ἀπορῥήτως
καὶ ἀπερινοήτως γεννηθεὶς, χαρακτήρ ἐστιν αὐτοῦ καὶ εἰκὼν
15 καὶ ἀπαύγασμα, φέρων ἐν οἰκείᾳ φύσει τῆς τοῦ τεκόντος
αὐτὸν οὐσίας τὸ ἰ’διον, καὶ τῶν φυσικῶν πλεονεκτημάτων τὸ
κάλλος. οὐ γὰρ ἀπόπληκτοι κατ’ ἐκείνους ἐσόμεθα καὶ εἷς
τοῦτο δυσβουλίας τὸν οἰκεῖον κατωθήσομεν νοῦν, ὡς τῷ
κατὰ φύσιν οὐκ ὄντα λέγειν Θεῷ ὅμοιον, μήτε μὴν ἐκ τῆςῖ)
20 οὐσίας γεννηθέντα τοῦ Θεοῦ καὶ Πατρὸς, τὴν τοῦ Θεοῦ
χαρίσασθαι δόξαν, ἦ καὶ φάναι δύνασθαί ποτε τὸ πεποιη-
μένον ὅλως, καὶ τὸ ἐξ οὐκ ὅντων εἷς τὸ εἶναι παρενεχθὲν,
τὴν θείαν ἀπαραλλάκτως φορέσαι δύναμιν καὶ σοφίαν, ἔχειν
δὲ οὕτως ὡς ἂν νοοῖτο τυχὸν ἡ θειά τε καὶ ἀρ’ῥητος τοῦ Θεοῦ
25 Πατρὸς φύσις. τί γὰρ ἂν εἰἠ τὸ παραλλάττον ε”τι ποιητοῦ
καὶ ποιήματος, ὴ τί τὸ μεσολαβοῦν καὶ διακόψαι δυνάμενον 0
τῆς ταύτότητος τῆς ἐν οὐσίᾳ φημὶ τὸ γεγονὸς τοῦ κτί-
σαντος; εἰ γὰρ ὅλως ε”χει τήν τε δόξαν καὶ τὴν δύναμιν καὶ
τὴν σοφίαν αὐτοῦ, κατὰ τὸν ’ίσον τρόπον τῷ Θεῷ καὶ
30 Πατρῖ, τί τὸ μεῖζον ἐν αὐτῷ, τί δὲ τὸ πλεόν ἕξει παρ’
s ἡμᾶς, ἤτοι τὴν κτίσιν, ἐγὼ μὲν εἰπεῖν οὐκ ἄν ε”χοιμι
παντελῶς, ἀπορήσειν δὲ ὑπολαμβάνω κάκείνους. οὐκοῦν οὐ

17. ἀπόπληκτα Ε. 27. αὐτότητος Ε.

