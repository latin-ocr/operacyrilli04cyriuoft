482 B. CYRILLI ALEXANDR. xiv. 20.

Παῦλος ἐξηγήσατο· τρόπον δὲ ἐπὶ τούτοις τῶν ἑτέρων
περιεκτικὸν, ὁ σοφὸς εὐαγγελιστὴς Ἰωάννης. γράφει γὰρ
ῗξῗῇἒι οὕτω περὶ Χριστοῦ “ Εἰς τὰ ’ίδια ἦλθε, καὶ οἱ ’ίδιοι αὐτὸν οὐ
“ παρέλαβον· ὅσοι δὲ ’ἔλαβον αὐτὸν, ε”δωκεν αὐτοῖς ἐξουσίαν
“ τέκνα Θεοῦ γενέσθαι, τοῖς πιστεύουσιν εἰς τὸ ὄνομα αὑτοῦ, 5
“ οἳ οὐκ ἐξ αἱμάτων, οὐδὲ ἐκ θελήματος σαρκὸς, οὐδὲ ἐκ
“ θελήματος ἀνδρὸς, ἀλλ’ ἐκ Θεοῦ ἐγεννήθησαν.” πρόδηλον
οῦν ἄρα καὶ πᾶσιν οἶμαι διαφανὲς, ὅτι τούτων ἕνεκα δὴ
c μάλιστα τῶν αἰτιῶν Θεὸς καὶ ἐκ Θεοῦ κατὰ φύσιν ὑπάρχων,
ἄνθρωπος γέγονεν ὁ Μονογενὴς, ἵνα δηλονότι κατακρίνῃ μὲν 10
τὴν ἁμαρτίαν ἐν τῇ σαρκὶ, νεκρώσῃ δὲ τῷ ἰδίῳ θανάτῳ τὸν
θάνατον, καὶ υἰοῦς ἡμᾶς ἀποδείξῃ Θεοῦ, πρὸς τὸ ὑπὲρ φύσιν
ἀξίωμα τοῦς ὄντας ἐπὶ τῆς γῆς ἀναγεννήσας ἐν Πνεύματι.
ἧν γὰρ δήπου καὶ μάλα καλῶς, κατὰ τουτονὶ τὸν τρόπον
ἀνακεφαλαιώσασθαι πάλιν καὶ εἰς τὸ ἀρχαῖον ἀναλαβεῖν τὸ 15
διολισθῆσαν γένος, τουτέστι, τὸ ἀνθρώπινον.
Πάλιν ἑκάστην τῷ λόγῳ παραθέντες τῶν ἀρτίως ἡμῖν
(1 εἰρημένων αἰτιῶν, ἐπ’ αὐτῇ τὰ εἰκότα λέγωμεν. πῶς γὰρ ἂν
καὶ πρέποι νοεῖν ζητητέον, ὅτι κατέκρινε τὴν ἁμαρτίαν ἐν τῇ
σαρκὶ, πέμψας τὸν ἰ’διον Υἰὸν ὁ Θεὸς καὶ Πατὴρ ἐν ὁμοιώ- 20
ματι σαρκὸς ἁμαρτίας. Θεὸν γὰρ ὄντα κατὰ φύσιν, καὶ ἐκ
τῆς οὐσίας αὑτοῦ πεφηνότα καὶ τὸ ἄτρεπτον ἔχοντα φυσικῶς
τῆς ἰδιότητος αὐτοῦ, διά τε τοῦτο μὴ εἰδότα παντελῶς τὸ
διολισθεῖν εἰς ἁμαρτίαν, ἤγουν παρατρέπεσθαί ποι πρὸς τὸ
μὴ ε”χον ὀρθῶς, εἰς τὴν ὑποπίπτουσαν τῇ σαρκὶ ἁμαρτίαν 25
οκαταβῆναι παρεσκεύασεν ἐθελοντὶ, ἵνα ἰδίαν αὐτὴν ποιησά-
μενος σάρκα, πρὸς τὸ ἴδιον αὐτοῦ καὶ φυσικὸν μεταστήσῃ,
τουτέστι, τὸ μὴ ἁμαρτάνειν. οὐ γὰρ δήπου διακεισόμεθα
φρονοῦντες ὀρθῶς, ὅτι δὴ μόνῳ τῷ οἰκείῳ ναῷ τοῦτο κατορ-
θώσων γέγονεν ἄνθρωπος ὁ Μονογενής· ποῦ γὰρ ἂν ὅλως 30
ὁρῷτο τῆς ὡς ἡμᾶς ἀφίξεως τὸ μεγαλοπρεπὲς καὶ ὠφέλιμον,
8. εἶναι pro οἶμαι Ε. 21. ἁμαρτίαν Ε. 25. Legendumne ἁμαρτίᾳ

σάῇκαὲ 30. ἅνθρωπος γέγονεν Inverso ordine E. 31. ὁρᾶτο Ε.
ὡς εἰς Ε.

